﻿Esercizio: Indovina Numero.
Il gioco consiste nell’indovinare un numero tra 1 e 100, generato in modo casuale.

L’utente accede e visualizza un messaggio di benvenuto. 
Gli viene chiesto di inserire il suo nome, quindi, una volta inserito, 
compare un messaggio del tipo “Ciao NOME!” ed un menu con delle scelte/opzioni.
In particolare potrà scegliere se iniziare a giocare una partita o uscire dal programma.

Se l’utente decide di uscire, verrà visualizzato un messaggio di arrivederci.

Se invece decide di giocare dovrà essere generato un numero casuale 
che ovviamente NON dovrà essere mostrato a video. 
(Opzionale: il numero può essere salvato in un file “NumeroDaIndovinare.txt”). 

Dopo la generazione e memorizzazione del numero casuale, 
si dovrà chiedere all’utente di provare ad indovinare il numero 
specificando a video (e quindi controllando in fase di inserimento) 
che si tratta di un numero compreso tra 1 e 100. 
(Opzionale: Se l’utente inserisce “0” interrompe la partita e 
gli verrà mostrato un messaggio di “Partita interrotta” quindi
svelato il numero che doveva indovinare. Ritornerà quindi al menu iniziale.)

Bisognerà tener traccia dei tentativi che fa, 
mostrando il numero dei tentativi che sono stati fatti. 

--------------------------------------------------------------------
Esempio: 
Finora hai effettuato 0 tentativi.
Inserisci il tuo 1° tentativo (0 per interrompere la partita): 
--------------------------------------------------------------------

L’utente dovrà provare quindi ad indovinare il numero. 
Ogni volta che l’utente prova ad inserire un numero, cioè inserisce un tentativo, 
bisognerà quindi verificare se il numero inserito corrisponde al numero segreto.
Se l’utente NON indovina il numero, gli verrà mostrato un suggerimento del tipo 
“Prova con un numero più alto” o “Prova con un numero più basso” 
in base al confronto tra il numero che l’utente ha inserito e il numero segreto. 
Quindi l’utente farà un altro tentativo e così via finché indovina il numero!

---------------------------------------------------------------------------------------
Esempio (Il numero da indovinare è 20 e l'utente inserisce come secondo tentativo 15):

Suggerimento: Inserisci un numero più alto.
Finora hai effettuato 2 tentativi.
Inserisci il tuo 3° tentativo (0 per interrompere la partita):
---------------------------------------------------------------------------------------

Se/quando l’utente indovina il numero, verrà visualizzato il messaggio:
“Complimenti hai vinto! Ti sono bastati X tentativi! Bravo!”. 
E verrà rimandato al menu iniziale.